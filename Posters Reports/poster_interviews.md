# Poster Interview Interactive Web Visualizations For UK BioBank Analyses with Rose Hazenberg

### Waarom heb je R Shiny gebruikt en niet een andere programmeertaal?

> **Een andere student heeft de interface ontwikkeld met R Shiny. Ik heb alleen de visualisaties ingebouwd in de bestaande interface. Daarom heb ik R Shiny gebruikt en geen andere programmeertaal. Waarschijnlijk is hiervoor gekozen, omdat het heel gemakkelijk is om met R Shiny een interface te maken en er wordt ook veel gebruik gemaakt van R.**

### Hoe heb jij je onderzoek aangepakt?

> **Ik heb mij eerst ingelezen over Plotly, dit is een library in R waarmee ik de visualisaties heb gemaakt. Daarna heb ik verschillende test visualisaties gemaakt om meer te weten te komen over Plotly./ Vervolgens ben ik begonnen met het maken van de gewenste visualisatie en heb ik deze ingebouwd in de interface.**

### Waarom heb je voor Ancora gekozen?

> **Bij het symposium zag ik een poster over deze interface en ik vond dit er heel cool en interessant uitzien. Later zag ik op een website van Ancora verschillende projecten staan en vond ik het project waarbij ik visualisaties kon maken voor de interface op de poster. Dus het leek mij heel leuk om bij Ancora dit project te doen.**

### Hoe was het om van studeren naar een stage te gaan de overslag?

> **Ik vond het geen grote overgang. Je bent alleen langer bezig met een project en je maakt meer uren in een week dan dat je op school zit. Het enige nadeel vind ik is dat je niet hoeft te leren en daar raak je aangewend. Dus ik denk dat ik daar wel weer aan moet wennen als ik verder ga studeren.**

### Had je genoeg voorkennis? Of moest je veel bij leren?

> **Ik moest vooral R Shiny nog leren, omdat ik dit nog niet eerder had gehad. Ook moest ik Plotly nog leren, maar dit was niet erg moeilijk, omdat je het beste leert door verschillende visualisaties te maken. Voor beide is er veel informatie beschikbaar, wat erg handig is.**

### Wat ga je hierna doen? Afstuderen? En hoe bevalt dat?

> **Ik ben nu bezig met het afsturen en dat bevalt goed. Het is net als mijn eerste stage, maar dan is het voor je afstuderen. Ik ben van plan om na het afstuderen de master te gaan volgen.**
